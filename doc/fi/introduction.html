<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="fi" xml:lang="fi">

<head>
  <meta http-equiv="Content-Type" value="text/html;charset=utf-8" />
  <title>Voikkoconfig - Johdanto</title>
  <style type="text/css">
    body { font-size: 11pt; }
  </style>
</head>
<body>
<p><a href="index.html">Takaisin sisällysluetteloon</a></p>
<h1>Voikkoconfig - Johdanto</h1>

<p>Voikkoconfig on työkalu Voikko-oikoluku- ja tavutusjärjestelmän asetusten muuttamiseen ja
sanaton mukauttamiseen. Sitä voi myös käyttää yksinkertaisena tekstitiedostojen
oikolukuohjelmana.</p>

<h2>Erilaiset sanstot</h2>

<p>Voikon sanasto koostuu tiedostosta <em>voikko-fi_FI.pro</em> sekä sen kanssa
samassa hakemistossa olevista tiedostoista ja mahdollisesti alihakemistoista. Tavallisimmin
Voikon mukana levitettävät sanastot eivät ole sellaisenaan muokattavissa. Voikkoconfig
osaa avata tällaisen sanaston ja käyttää sitä oikoluvussa, mutta muutoksia sanastoon
ei tällöin ole mahdollista tehdä.</p>

<p>Sanasto on kuitenkin saatavissa myös mukautettavassa muodossa. Mukautettavat sanastot vievät
enemmän levytilaa, mutta ne mahdollistavat sanaston päivittämisen ja laajentamisen. Myös joidenkin
taivutusmuotojen käsittelyyn liittyviä sääntöjä on mahdollista muuttaa. Mukautettavan sanaston
tunnistaa helpoiten siitä, että se sisältää tiedoston <em>voikko-fi_FI.mor</em>. Myös useimmat
muut tällaisen sanaston mukana tulevat tiedostot ovat sen toiminnan kannalta välttämättömiä, joten
niitä ei kannata poistaa.</p>

<p>Ajantasaisen mukautettavan sanaston voi hankkia esimerkiksi lataamalla osoitteesta
http://voikko.sourceforge.net löytyvän Suomi-malaga -paketin.</p>

<h2>Sanalistat</h2>

<p>Sanalistoiksi kutsutaan mukautettavaan sanastoon lisättäviä tiedostoja, jotka sisältävät
tietoja sanoista taivutusmuotoineen. Sanalistojen tiedostopääte on <em>lex</em>. Mukautettavan
sanasto mukana tulee useita sanalistoja. Osa niistä sisältää poikkeavia sanoja ja muita suomen
kielessä tarvittavia sanan osia, eikä niitä ole suunniteltu erikseen päivitettäviksi.
Voikkoconfigin käyttäjän kannalta oleelliset sanalistat ovat <em>sanat/joukahainen.lex</em>, joka
sisältää oikoluvun perussanaston, sekä hakemistossa <em>sanat/erikoisalat</em> olevat sanalistat,
jotka sisältävät erikoisalojen sanoja sekä joitakin muita lisäsanalistoja, joita ei perusoikoluvussa
tarvita.</p>
<p>Sekä joukahainen.lex että useimmat lisäsanalistat voidaan ottaa käyttöön ja päivitettää Voikkoconfigin
avulla.</p>

<h2>Sanastojen käyttö eri sovelluksissa</h2>

<p>Voikkoconfigin avulla on mahdollista käyttää levylle tallennettua tavallista tai muokattavaa sanastoa
oikoluvussa riippumatta siitä, minne se on tallennettu. Kuitenkaan useimmissa Voikkoa käyttävissä
sovelluksissa, kuten OpenOffice.orgissa, ei ole mahdollista valita käytettävän sanaston sijaintia.
Tätä varten on mahdollista määritellä <em>käyttäjän oletussanasto</em> ja <em>järjestelmän
oletussanasto</em>. Jos käyttäjän oletussanasto on määritelty ja olemassa, käytetään ensisijaisesti
sitä. Muutoin Voikko valitsee järjestelmän oletussanaston. Voikkoconfigin avulla on mahdollista
asettaa mikä tahansa sanasto käyttäjän oletussanastoksi, jolloin se toimii oikolukusanastona myös
Voikkoconfigin ulkopuolella.</p>

</body>
</html>
